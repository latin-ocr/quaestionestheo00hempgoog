16

Ι. 1.) poetam Ptolemaeo Ι. rege floruisse (ἢκμαζεν) exhibet; hanc
opinionem servavit «ὑπόθ. id. IV., ubi in omnibus codd. (excepto
cod. Medic. 37.) Theocritum circa ol. 114.·(: ³²4l321.a. Chr. n.)
quae initium imperii Ptolemaei Ι. videtur designare, floruisse -
ὥσπερ ἐδείξαμεν, scilic. in prolegomenis de poetae vita — legimus
Alteram opinionem, Theocritum Ptolemaei Philadelphi temporibus
vixisse (ἐγένετο), invenimus in prolegg. (excepto cod. Ambr. 222.
qui om.) ubi de Theocriti aequalibus agitur. Atque Ahrens. qui-
dem, ut illa discrepantia tollatur, schol. errorem statuens priore
loco legendum esse censet ἢκμασέ de κατὰ τὸν Πτολεμ. τὸν inrui.
Φιλάδελφον τὸν Πτολεμαίου τοῦ inruunt. Λάγου, quam lectionem
accepit Fritzschius. Attamen nobis omnino non licet grammaticorum
errores (librariorum non esse docent variae lectt.) tali modo corri-
gere: itaque reliquorum quoque emendationes reiciendas esse statuo
grammaticorum insignem errorem agnoscens. Errasse autem schol.
facile intellegitur ex Theocr. carminibus XVI. et xvh, quae Ptole-
maei II. Philadelphi temporibus scripta et omnino poetae ἀκμήν indi-
care infra videbimus.

Ex duobus autem fontibus grammaticos prolegg. de Theocr.
aetate sine ratione conscripsisse manifestum est, quoniam, si non
fecissent, duobus deinceps locis duorum regum aetate 'Theocriti
florem certe non designassent. Alterius autem lontis auctor Theo-
criti aetatem ex Philetae, qui teste Suida Philippi et Alexandri erat
aequalis, cum Theocritum eius discipulum fuisse pro certo haberet
(id. VII), alterius ex aequalium aetate, praesertim cum id. XVII. in
Ptolemaei Philadelphi honorem scriptum legeret, videntur descripsisse.

Vitae autem Theocriteae ἀκμήν designare idd. XVI. et XVII,
quippe quorum anni natales enucleari Ierme possint, pro certo affirmare
veIIm: sunt anni 269—263 a. Chr. n. ut videbimus. Sed circumspici-
endum est nonne aliae res, quibus definiamus Theocriti aetatem,
inveniri possint: eas ni fallor nobis suppeditant Theocriti aequales

Ordiamur autem a Phileta praeceptore, quem Bachii, Ritschelii
et Koepkei computationibus nisi circa annum 285. a. Chr. n. diem
ultimum obiisse statuimus. Cum autem Theocritus Philetae ἀκουστὴς
appelletur eum circa a. ³⁰⁵l300. a. Chr. natum esse verisimile est (cI.
seqq). Asclepiadis alterius praeceptoris aetas, quippe quae ulmiis
involuta sit tenebris novas res nobis non praebet.

 

